## Επιλογή και μετακίνηση

Για να επιλέξεις ένα αντικείμενο στο Blender, θα πρέπει να χρησιμοποιήσεις το δεξί κουμπί του ποντικιού.

+ Επίλεξε τον κύβο με το δεξί κουμπί του ποντικιού. Θα δεις ένα πορτοκαλί περίγραμμα γύρω από τον κύβο.

Στο Blender μπορείς να μετακινήσεις αντικείμενα χρησιμοποιώντας τις μπλε, πράσινες και κόκκινες λαβές: Η μπλε λαβή προς τα πάνω και κάτω στον άξονα z, η πράσινη λαβή προς τα αριστερά και δεξιά στον άξονα γ και η κόκκινη λαβή προς τα μέσα και προς τα έξω στον άξονα x. Από το Blender 2.8, θα πρέπει να κάνεις κλικ στο εικονίδιο μετακίνησης Move από τη λίστα εικονιδίων στα αριστερά της οθόνης σου για να εμφανιστούν οι λαβές.

![Εικονίδιο Move](images/move-gizmo.png)

![Χρωματιστές λαβές](images/coloured-handles.png)

+ Μετακίνησε τον κύβο προς τα πάνω πατώντας την μπλε λαβή με το αριστερό κουμπί του ποντικιού και μετακινώντας την προς τα πάνω. Όταν πατήσεις την μπλε λαβή, θα εμφανιστεί μια μπλε γραμμή. Μετακίνησε τον κύβο κατά μήκος της μπλε γραμμής.

![Μετακίνηση πάνω](images/move-up.png)

+ Μετακίνησε τον κύβο προς τα δεξιά πατώντας την πράσινη λαβή με το αριστερό κουμπί του ποντικιού και μετακινώντας την προς τα δεξιά. Όταν πατήσεις την πράσινη λαβή, θα εμφανιστεί μια πράσινη γραμμή. Μετακίνησε τον κύβο κατά μήκος της πράσινης γραμμής.

![Μετακίνηση προς τα δεξιά](images/move-right.png)

+ Μετακίνησε τον κύβο προς τα μέσα ή προς τα έξω πατώντας την κόκκινη λαβή με το αριστερό κουμπί του ποντικιού και μετακινώντας την μέσα ή έξω. Όταν πατήσεις την κόκκινη λαβή, θα εμφανιστεί μια κόκκινη γραμμή. Μετακίνησε τον κύβο κατά μήκος της κόκκινης γραμμής.

![Μετακίνηση μπροστά και πίσω](images/move-in-and-out.png)

+ Μετακίνησε τον κύβο γύρω από τη σκηνή σε διαφορετική θέση.

+ Πήγαινε στην προβολή αποτύπωσης (rendering) για να δεις πώς θα μοιάζει. Για παράδειγμα:

![Παραδείγματα αποτύπωσης](images/example-render.png)

Μπορεί να μη βλέπεις τίποτα ή μόνο ένα μέρος του κύβου. Αυτό σημαίνει ότι το αντικείμενο δε βρίσκεται (εντελώς) μέσα στην προβολή της κάμερας.

+ Πάτησε <kbd>ESC</kbd> για να βγεις από την προβολή αποτύπωσης.

+ Μετακίνησε την τρισδιάστατη σκηνή με το μεσαίο κουμπί του ποντικιού πίσω από την κάμερα. Για παράδειγμα:

![Μετακίνηση πίσω από την κάμερα](images/move-behind-camera.png)

+ Μετακίνησε τον κύβο χρησιμοποιώντας τις μπλε, πράσινες και κόκκινες λαβές έτσι ώστε να μπορείς να δεις τον κύβο πίσω από την κάμερα.

![Κύβος πίσω από την κάμερα](images/cube-behind-camera.png)

+ Κάνε αποτύπωση (render) ξανά για να δεις πώς φαίνεται η εικόνα σου. Πιθανότατα θα δεις την ίδια εικόνα όπως και πριν.

![Ίδια εικόνα](images/same-image.png)

+ Πάτησε <kbd>ESC</kbd> για να βγεις από την προβολή αποτύπωσης.