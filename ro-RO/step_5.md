## Selectarea și mutarea

Pentru a selecta un obiect din Blender, folosește butonul stâng al mouse-ului.

+ Selectează cubul cu butonul stâng al mouse-ului. Vei vedea o margine portocalie în jurul cubului.

În Blender poți deplasa obiecte folosind săgețile de culoare albastră, verde sau roșie: săgeata albastră pentru a merge în sus și în jos pe axa z, cea verde pentru a merge la stânga și la dreapta pe axa y, iar cea roșie pentru deplasare în adâncime pe axa x. Începând cu Blender 2.8, va trebui să dai click pe „move gizmo” din lista de pictograme din stânga ecranului tău pentru a face să apară mânerele.

![Move gizmo](images/move-gizmo.png)

![Săgeți colorate](images/coloured-handles.png)

+ Mută cubul în sus apăsând săgeata albastră cu butonul stâng al mouse-ului și deplasându-l în sus. Când apeși săgeata albastră, vei vedea o linie albastră. Deplasază cubul de-a lungul liniei albastre.

![Mută sus](images/move-up.png)

+ Deplasează cubul spre dreapta apăsând săgeata verde cu butonul stâng al mouse-ului și mută-l spre dreapta. Când apeși săgeata verde, vei vedea o linie verde. Deplasează cubul de-a lungul liniei verzi.

![Mută la dreapta](images/move-right.png)

+ Deplasează cubul pe adăncime apăsând săgeata roșie cu butonul stâng al mouse-ului și mută-l înainte și înapoi. Când apeși săgeata roșie, vei vedea o linie roșie. Deplasează cubul de-a lungul liniei roșii.

![Deplasează pe adâncime](images/move-in-and-out.png)

+ Deplasează cubul în cadrul scenei la o poziție diferită.

+ Accesează ecranul de randare pentru a vedea cum va arăta. De exemplu:

![Exemplu de randare](images/example-render.png)

S-ar putea să nu vezi nimic sau doar o parte din cub. Aceasta înseamnă că obiectul nu este (complet) în vizorul camerei.

+ Apăsă <kbd>ESC</kbd> pentru a ieși din vizualizarea randării.

+ Mută scena 3D cu butonul mijlociu al mouse-ului în spatele camerei. De exemplu:

![Mișcă în spatele camerei](images/move-behind-camera.png)

+ Deplasează cubul folosind săgețile astfel încât să poți vedea cubul din spatele camerei.

![Cub în spatele camerei](images/cube-behind-camera.png)

+ Repetă din nou pentru a vedea cum arată imaginea ta. Probabil că vei vedea aceeași imagine ca înainte.

![Aceeași imagine](images/same-image.png)

+ Apăsă <kbd>ESC</kbd> pentru a ieși din vizualizarea de randare.