## एक बंदर जोड़ें

हमें क्यूब की आवश्यकता नहीं होगी, तो चलिए इसे हटा दें।

+ बाईं माउस बटन के साथ घन (cube) का चयन करें। क्यूब के चारों ओर एक नारंगी बॉर्डर दिखाई देना चाहिए।
+ सुनिश्चित करें कि आपका माउस 3D व्यू में है।
+ क्यूब को हटाने के लिए <kbd>X</kbd> दबाएँ।
+ आपसे पूछा जाएगा कि क्या वस्तु को हटाना ठीक है।

![वस्तु को हटाएँ](images/delete-object.png)

+ **Delete** का चयन करें या <kbd>Enter</kbd> दबाएँ।

ऑब्जेक्ट को दृश्य में जोड़ने के लिए, आप **Add** ड्रॉप डाउन मेनू का उपयोग कर सकते हैं ।

+ मेनू (Menu) में, **Mesh** अनुभाग और **Monkey** का चयन करें।

![बंदर का चयन करें](images/select-monkey.png)

आपके दृश्य में एक बंदर दिखाई देता है।

![एक बंदर दिखाई देता है](images/monkey-appears.png)

+ बंदर को कैमरे के सामने उसी तरह लाएँ जिस तरह आप क्यूब को लाए थे, ताकि हम इसे प्रस्तुत करने के बाद देख सकें। आप बंदर को दूसरी जगह पर ले जाने के लिए फिर से नीले, हरे, और लाल हैंडल का उपयोग कर सकते हैं।

![कैमरे को जगह पर लगाएँ](images/camera-monkey.png)